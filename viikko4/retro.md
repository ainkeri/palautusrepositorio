Start, Stop, Continue, More of, Less of Wheel -retrospektiivitekniikassa ideana on tiimin kanssa pohtia, mitä jatkaa ja mitä muuttaa projektin edetessä. Kyseisessä tekniikassa pohditaan viittä eri kategoriaa: Start, Stop, Continue, More of ja Less of. Tiimi sijoittaa jokaisen kategorian alle asioita, mitkä ajattelevat kuuluvan siihen. Esim. pitäisikö jotain jatkaa, tehdä jotain enemmän tai vähemmän. Jokainen kategoria käydään siis läpi yhdessä pohtien, jotta työskentelystä tulisi parempaa. Glad, Sad, Mad tekniikassa on ideana, että tiimiläiset saavat osoittaa mielipiteitään sprintin aikana tuotetuista asioista. Nimensä mukaan nämä asiat voivat olla positiivisia tai negatiivisia. Kaikki kirjoitetut mielipiteet käydään läpi retrospektiivissä, ja se sijoitetaan kategorioihin Glad, Sad ja Mad (mikä eniten kuvaa asian aiheuttamaa olotilaa). Tiimiläiset äänestävät, mitä pointteja käydään tarkemmin läpi. Tiimiläiset pohtivat, mitä voidaan tehdä ehkä eri tavalla seuraavassa sprintissä, ja mitä samalla tavalla.  
